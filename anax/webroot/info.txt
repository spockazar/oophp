Detta är den del som måste finnas tillgänglig via webbserverns webbroot. Det är javascript-filer som behöver laddas ned, det är stylesheets för utseende och det är bilder.

Här läggs också alla webbsidor i form av en egen fil, till exempel hello.php. Så fort man vill ha en ny webbsida så skapar man bara en ny PHP-fil. En sådan här fil kallar jag sidkontroller i fortsättningen. Det är en PHP-fil med syfta att skapa en webbsida, en sidkontroller alltså.

Ibland är det svårt att få ihop länkningen till bilder, stylesheets och javascript. Men om man håller denna strukturen så kan man använda relativ sökväg då dessa resurser ligger i underkataloger direkt under webbsidan. Det blir enkelt att hantera och enkelheten är prioriterad.

Resten av Anax, det som inte ligger under webroot, kan i princip installeras var som helst på maskinen. Det behöver inte finnas tillgängligt via webbservern. Det kan vara viktigt med tanke på säkerhetsaspekter.